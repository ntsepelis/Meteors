# meteo
Μετεωρολογικός Σταθμός<br>
Η Δράση των μαθητών του 1ου ΕΠΑΛ Σερρών.<br>
Σκοπός η κατασκευή μετεωρολογικού σταθμού με τη χρήση Arduino.<br>

ΕΙΣΑΓΩΓΗ
Το Arduino είναι ο μικροελεγκτής που έδωσε το έναυσμα για να ξεκινήσει το “κίνημα” του open hardware (ανοιχτό υλικό, συνέχεια του open software – ανοιχτό λογισμικό). Χρησιμοποιώντας μια σειρά από αισθητήρες, ένα εύχρηστο και εύκολο περιβάλλον προγραμματισμού και χαμηλή τιμή, εισάγει του μαθητές στις έννοιες του προγραμματισμού, του αυτοματισμού, της επίλυσης πρακτικών προβλημάτων και της κατασκευής διατάξεων. Οι μαθητές χρησιμοποιώντας τις γνώσεις του σχολείου θα κατασκευάσουν έναν μετεωρολογικό σταθμό με αισθητήρες θερμοκρασίας, υγρασίας, ατμοσφαιρικής πίεσης, βροχόπτωσης. Τα δεδομένα αυτά θα καταγραφούν σε προγραμματιζόμενη, από αυτούς μονάδα αποθήκευσης, ενώ οι μετρήσεις θα μπορούν να διανεμηθούν μέσω προγραμματιζόμενου WiFi Module. Η τελευταία αυτή δυνατότητα τους εισάγει και στην έννοια του ΙοΤ (Internet of Things). Το WiFi Module μπορεί να χρησιμοποιηθεί και για ειδοποίηση σε περίπτωση φωτιάς από τον αισθητήρα φωτιάς που θα διαθέτει η διάταξη.

ΣΤΟΧΟΙ
Στόχοι του προγράμματος είναι 
    1. Η ευαισθητοποίηση των μαθητών σε θέματα 
        i. Περιβάλλοντος
        ii. Ανοιχτού λογισμικού (Open Software)
        iii. Ανοιχτού υλικού (Open Hardware)
    2. η καλλιέργεια δεξιοτήτων
        i. επίλυσης προβλημάτων 
        ii. υλοποίησης διατάξεων
        iii. προγραμματισμού Η/Υ και μικροελεγκτών
    3. η καλλιέργεια των μεταξύ τους σχέσεων, μέσω της λειτουργίας σε ομάδες, με διακριτούς, ωστόσο, ρόλους.
    
ΜΕΘΟΔΟΛΟΓΙΑ
Οι στόχοι αυτοί θα υλοποιηθούν με τρίωρες συναντήσεις, μία φορά την εβδομάδα, εκτός σχολικού ωραρίου. Η μέθοδος που θα ακολουθηθεί είναι η ομαδοσυνεργατική.
Οι μαθητές θα χωριστούν σε ομάδας των πέντε ατόμων και θα αναλάβουν την ανάπτυξη ενός τμήματος της διάταξης. Η ενασχόληση αυτή δεν θα περιορίζεται στον προγραμματισμό και την κατασκευή του αλλά και στην ανάδειξη του αντίστοιχου περιβαλλοντικού θέματος που προάγει ή το περιβαλλοντικού προβλήματος που καλείται να λύσει. Με την ολοκλήρωση του έργου της, κάθε ομάδα θα πρέπει να εκπαιδεύσει τις υπόλοιπες στο αντικείμενό της.
Ξεχωριστό ρόλο στην όλη διαδικασία θα έχει η Ομάδα Συντονισμού, που καλείται να οργανώσει και να συντονίσει όλες τις επιμέρους ομάδες για να είναι πετυχημένο το αποτέλεσμα.
Όλα τα προηγούμενα θα επιτευχθούν και με τη συνεργασία τοπικών φορέων όπως
    1. το ΤΕΙ Σερρών, Τμήμα Πληροφορικής, Μεταπτυχιακό στη Ρομποτική
    2. το Μουσείο Φυσικής Ιστορίας Σερρών
    3. το Σύλλογο της UNESCO Σερρών
μέσω προγραμματισμένων επισκέψεων και ομιλιών / παρουσιάσεων από ειδικούς.
Τα θέματα με τα οποία θα ασχοληθούν οι μαθητές είναι μέρος του προγράμματος σπουδών των ειδικοτήτων του ΕΠΑΛ αλλά αφορούν και τη γενικότερη κατάρτισή τους σε θέματα περιβάλλοντος, ώστε να τους καταστήσουν ενεργούς πολίτες σε θέματα Τεχνολογίας και Περιβάλλοντος.

HARDWARE ΥΛΟΠΟΙΗΣΗΣ
Για την υλοποίηση του έργου θα χρειαστεί να προμηθευτούμε
    • Arduino Starter Kit (Μικροελεγκτή και παρελκόμενα)
    • Rain Sensor Module (Αισθητήρα Βροχόπτωσης)
    • Humidity Sensor (Αισθητήρα Υγρασίας)
    • Flame Sensor (Αισθητήρα Φωτιάς)
    • Breakout for Micro SD (Μονάδα Αποθήκευσης Μετρήσεων)
    • WiFi Module (WiFI κεραία για καταγραφή σε Η/Υ αλλά και ειδοποίηση σε περίπτωση φωτιάς)
    • Αισθητήρα Ατμοσφαιρικής Πίεσης

ΠΑΡΑΔΟΤΕΑ
Το παραδοτέο του έργου είναι 
    • ο μετεωρολογικός σταθμός
    • αναλυτικός οδηγός λειτουργίας του
    • υλικό από τις εργασίες σύνθεσης / κατασκευής
    • υλικό παρουσίασης κάθε ομάδας
    • ψηφιακό αρχείο καταγραφής μετρήσεων
    • κώδικας προγράμματος
